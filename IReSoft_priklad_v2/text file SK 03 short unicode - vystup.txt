Blizzcon je herná udalosť, ktorú Blizzard pravidelne organizuje od roku 2005 v americkom Anaheime. Udalosť prebieha tento víkend a spoločnosť už stihla predstaviť slušnú nádielku noviniek. Najväčším prekvapením bolo odhalenie úplne novej značky s názvom Overwatch. Blizzard tiež priblížil pripravované pokračovanie Starcraftu, ale aj novú expanziu do titulu Hearthstone.

Kreslená online strieľačka
Overwatch je novou značkou, ktorá rozšíri herné univerzum Blizzardu. Pôjde o akčnú online hru z pohľadu prvej osoby. Titul bude ladený do kreslenej grafiky a mierne môže pripomínať populárny Team Fortress 2 od Valve.